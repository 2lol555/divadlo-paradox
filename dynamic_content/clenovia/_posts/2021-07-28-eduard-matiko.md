---
layout: clanok
title: Eduard Magnus Matiko 
img: /img/clenovia/eduard_matiko.webp
perex: Pochádzam z východu z mesta Snina, kde som žil jedenásť rokov. Od mlada mám blízko hudbe.
tags: herec
---

Tancoval som hip-hop, amatérsky som sa venoval gitare i cajonu, vyskúšal som robiť hudbu cez počítač a viem tiež beatboxovať. Do divadla Paradox som prišiel ešte pred pandémiou a muzikál „Veselé Vrahyne" bol nnôj herecký debut, kde som stvárnil viacero postáv. 

Som večný študent. Študoval som elektrotechniku, grafický a priestorový dizajn, za maliara a aktuálne študujem podnikanie v remesle a službách. Som človek viacerých talentov, ale hlavne som celoživotný komik, filantrop a nnajiteľvšetkých peňazí na svete. Rád pracujem s hlasom a raz by som chcel skúsiť moderovanie či dabing. 
